# Retrospektiivitekniikat
## Start, Stop, Continue, More of, Less of Wheel
Tarkoituksena on saada tiimin mielipide sprintistä koskien viittä kategoriaa: aloita, lopeta, jatka, enemmän ja vähemmän. Retrospektiivin vetäjä piirtää ympyrän paperille ja jakaa sen viiteen kategoriaan. Tämän jälkeen vetäjä pyytää tiimiläisiä esittämään kommentteja ja sijoittamaan ne eri kategorioihin. Vetäjä dokumentoi kommentit ja antaa ympyrän läpikäynnin jälkeen aikaa keskustelulle. Ajankäytön ylärajaksi suositellaan 10-25 minuuttia riippuen tiimin koosta.

## Glad, Sad, Mad
Sprinttiä koskevat asiat jaotellaan kolmeen kategoriaan: iloinen, surullinen, vihainen. Kategoriat vastaavat yleisesti positiivisia aiheita, negatiivisia aiheita ja valituksen aihetta herättäviä aiheita. Kategorisoinnin jälkeen tiimi äänestää keskusteltavista aiheista ja aiheet käsitellään 'pistejärjestyksessä' tai kunnes aika on loppu. Glad, Sad, Mad -metodissa ajankäytön ylärajaksi suositelaan 60 minuuttia.
